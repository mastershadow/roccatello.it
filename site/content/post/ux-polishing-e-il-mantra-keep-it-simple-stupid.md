+++
authors = []
date = "2019-03-19"
lastmod = "2019-03-19"
summary = "Da qualche mese a 3DGIS stiamo mettendo in cantiere nuove idee e prototipi per le evoluzioni di Carto, con l'obiettivo di semplificare l'uso del prodotto pur mantenendo molto ampie le possibilità."
tags = []
title = "User experience, user interface e il mantra \"keep it simple and stupid\""
[header]
caption = ""
image = ""

+++

Questa immagine è in giro da un bel po' ormai... Sebbene sia datata 2012, se ricordo bene, rappresenta la realtà ancora oggi e forse non ci sarà modo di cambiare le cose.

![](/img/posts/simplicity.jpg)

Da qualche mese a 3DGIS stiamo mettendo in cantiere nuove idee e prototipi per le evoluzioni di Carto, con l'obiettivo di semplificare l'uso del prodotto pur mantenendo molto ampie le possibilità.

Diciamoci la verità: siamo abituati molto bene. Google e Apple hanno prodotti minimali con GUI molto curate e che adempiono esattamente al principio di Pareto e alla massima di Mies van der Rohe, cioè "Less is more".

Aggiungendoci anche il buon rasoio di Occam e il classico Keep it simple and stupid in prodotti che non siano banali è difficile far stare tutto in modo ordinato e funzionale.

Diciamo tranquillamente che sebbene la progettazione sia molto importante e si considerino molti aspetti durante la stesura della User Experience e della seguente User Interface, è praticamente impossibile alla prima interazione trovare la quadra corretta.

Prendiamo ad esempio l'app di Carto. Il wireframe funzionale è composto da oltre 100 schermate diverse, integrate tra di loro e con funzionalità molto limitate rispetto a quanto possibile nella versione web.

In una condizione del genere è inevitabile arrivare alla complessità della terza immagine e periodicamente sarà quindi necessario rivedere l'approccio alla base per trovare nuove modalità di interazione.

Questo è il motivo principale per cui i prodotti enterprise generalmente non hanno una buona qualità per quanto riguarda la user experience. Purtroppo infatti non ci si può sempre permettere, per fattori di opportunità e anche economici, di buttare via tutto e rifare da capo come ci hanno abituato i grandi player, che non hanno a cuore la vita dei prodotti (cfr Google Graveyard) ma semplicemente desiderano avere traction verso gli utenti.

A 3DGIS abbiamo messo a punto un equilibrio abbastanza efficace nella progettazione della User Experience, tramite l'impiego di wireframe, mockup e prototipazione veloce, che ci hanno portato ad avere soluzioni usabili anche in caso di forte complessità, come nel caso della cartografia e dell'informazione spaziale integrata, e nonostante ciò periodicamente ci adoperiamo nella riprogettazione completa di tutti i flussi di esperienza utente.
